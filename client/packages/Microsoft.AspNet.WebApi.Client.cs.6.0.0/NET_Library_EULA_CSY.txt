LICENČNÍ PODMÍNKY PRO SOFTWARE SPOLEČNOSTI MICROSOFT
KNIHOVNA MICROSOFT .NET
Tyto licenční podmínky představují smlouvu mezi vámi a společností Microsoft Corporation (nebo 
některou z jejích afilací v závislosti na tom, kde bydlíte). Vztahují se na výše uvedený software. Podmínky 
se rovněž vztahují na jakékoli služby Microsoft nebo aktualizace pro software, pokud se na služby nebo 
aktualizace nevztahují odlišné podmínky.
DODRŽÍTE-LI TYTO LICENČNÍ PODMÍNKY, MÁTE NÁSLEDUJÍCÍ PRÁVA.
1.	PRÁVA K INSTALACI A UŽÍVÁNÍ. 
Můžete instalovat a používat libovolný počet kopií softwaru za účelem vývoje a testování svých 
aplikací.  
2.	KOMPONENTY TŘETÍCH STRAN. Software může zahrnovat komponenty třetích stran se 
samostatnými právními poučeními nebo komponenty, jejichž užívání se řídí jinými smlouvami, které mohou 
být popsány v souborech ThirdPartyNotices připojených k softwaru.
3.	DALŠÍ LICENČNÍ POŽADAVKY A/NEBO PRÁVA K UŽÍVÁNÍ.
a.	OPĚTOVNĚ ŠIŘITELNÝ KÓD. Software se skládá z opětovně šiřitelného kódu. „Opětovně 
šiřitelný kód“ je kód, který máte povoleno distribuovat v aplikacích, které vyvinete, pokud splníte 
následující podmínky.
i.	Právo na užívání a distribuci. 
•	Software smíte kopírovat a distribuovat v podobě strojového kódu.
•	Distribuce pomocí třetích stran. Můžete povolit distributorům aplikací kopírování 
a distribuci kódu k distribuci jako součást těchto aplikací.
ii.	Požadavky na distribuci. V případě opětovně šiřitelného kódu, který distribuujete, 
musíte splnit tyto podmínky
•	používat opětovně šiřitelný kód ve vašich aplikacích, a nikoli k samostatné distribuci;
•	zavázat distributory a externí koncové uživatele smlouvou, jejíž podmínky jej budou 
chránit nejméně tak jako tato smlouva; a
•	zbavit společnost Microsoft odpovědnosti, chránit ji a bránit před jakýmikoli nároky 
včetně poplatků za právní zastoupení souvisejícími s distribucí nebo použitím vašich 
aplikací s výjimkou rozsahu, ve kterém je nárok založen výhradně na nezměněném 
opětovně šiřitelném kódu.
iii.	Distribuční omezení. Zákazník nesmí
•	používat ochranné známky společnosti Microsoft v názvech svých aplikací nebo 
způsobem, který by naznačoval, že vaše aplikace pocházejí od společnosti Microsoft nebo 
že je společnost Microsoft schválila;
•	upravovat ani distribuovat zdrojový kód libovolného kódu k distribuci tak, aby se jeho 
libovolná část stala předmětem vyloučené licence. „Vyloučená licence“ je licence, která 
vyžaduje jako podmínku užívání, úprav nebo distribuce kódu, (i) aby byl kód zpřístupněn 
nebo zveřejněn ve tvaru zdrojového kódu nebo (ii) aby jej byli oprávněni upravovat 
ostatní uživatelé.
4.	DATA.
a.	Shromažďování údajů. Software může shromažďovat informace o vás a užívání softwaru a 
odesílat je společnosti Microsoft. Společnost Microsoft může tyto informace použít k poskytování 
služeb a zlepšování svých produktů a služeb.  K některým z těchto scénářů se nemusíte přihlásit, 
jak je popsáno v dokumentaci k softwaru.  Některé funkce v softwaru mohou vám a společnosti 
Microsoft povolovat shromažďování dat od uživatelů vašich aplikací. Při užívání těchto funkcí 
musíte dodržovat příslušné zákony, včetně poskytování příslušných sdělení uživatelům vašich 
aplikací společně prohlášením společnosti Microsoft o ochraně osobních údajů. Prohlášení 
společnosti Microsoft o ochraně osobních údajů je umístěno na adrese 
https://go.microsoft.com/fwlink/?LinkID=824704. Další informace o sběru a užívání dat naleznete 
v dokumentaci k softwaru a v našem prohlášení o ochraně osobních údajů. Užitím tohoto 
softwaru vyjadřujete svůj souhlas s těmito postupy.
b.	Zpracování osobních údajů. V rámci svojí role zpracovatele a dílčího zpracovatele osobních 
údajů v souvislosti se softwarem společnost Microsoft přijímá vůči všem zákazníkům s účinností 
ke dni 25. května 2018 závazky v souladu s podmínkami pro online služby dle obecného nařízení 
Evropské unie o ochraně osobních údajů, které naleznete na adrese 
https://aka.ms/aspnet/gdpr.
5.	ROZSAH LICENCE. Software se neprodává, pouze se poskytuje licence k jeho užívání. Tato smlouva 
vám poskytuje pouze určitá užívací práva k softwaru. Všechna ostatní práva si vyhrazuje společnost 
Microsoft. Pokud vám rozhodné právo dává další práva, která mají přednost před tímto omezením, 
smíte používat tento software pouze tak, jak je výslovně povoleno v této smlouvě. Současně musíte 
dodržovat veškerá technická omezení v softwaru, která umožňují jeho užívání pouze určitými 
způsoby. Nesmíte
•	překračovat žádná technická omezení softwaru;
•	provádět zpětnou analýzu, dekompilaci nebo rozklad softwaru nebo se jinak pokoušet odvodit 
zdrojový kód softwaru s výjimkou případů, kdy je to požadováno licenčními podmínkami 
stanovenými třetí stranou, kterými se řídí užívání určitých komponent typu Open Source, které 
mohou být zahrnuty do softwaru, a v rozsahu těchto podmínek;
•	odebírat, minimalizovat, blokovat nebo upravovat sdělení společnosti Microsoft nebo jejích 
dodavatelů, která jsou v softwaru obsažena; 
•	užívat software jakýmkoli způsobem, který je v rozporu se zákonem;
•	sdílet, publikovat, pronajímat nebo poskytovat tento software na leasing nebo jej poskytovat jako 
samostatnou nabídku pro ostatní uživatele k užívání nebo převádět software nebo tuto smlouvu 
na jakoukoli třetí stranu.
6.	VÝVOZNÍ OMEZENÍ. Dále musíte dodržet veškeré místní i mezinárodní zákony a předpisy 
o exportu, které se na software vztahují, včetně omezení týkajících se místa určení, koncových 
uživatelů a koncového užívání. Další informace o omezeních exportu naleznete na adrese 
www.microsoft.com/exporting.  
7.	SLUŽBY TECHNICKÉ PODPORY. Vzhledem k tomu, že software je poskytován „tak, jak stojí 
a leží“, nemusíme k němu poskytovat žádné služby podpory.
8.	ÚPLNÁ SMLOUVA. Tato smlouva a podmínky pro doplňky, aktualizace, internetové služby a služby 
technické podpory, které užíváte, tvoří úplnou smlouvu ohledně softwaru a služeb technické podpory.
9.	ROZHODNÉ PRÁVO.  Pokud jste software získali v USA, řídí se výklad této smlouvy a nároky z titulu 
jejího porušení zákony státu Washington a na veškeré další nároky se vztahují zákony státu vašeho 
bydliště. Pokud jste software získali na území jakékoli jiné země, bude se tato smlouva řídit zákony 
této země.
10.	PRÁVA SPOTŘEBITELE, REGIONÁLNÍ ODCHYLKY. Tato smlouva popisuje určitá zákonná práva. 
Zákony vašeho státu nebo země vám mohou zaručovat i další práva, včetně spotřebitelských práv. 
Mimo váš vztah ke společnosti Microsoft můžete mít rovněž určitá práva ve vztahu ke straně, od které 
jste software získali. Tato smlouva nemění tato další práva, pokud právní řád vašeho státu či země 
jejich změnu nepovoluje. Pokud jste software například získali v jednom z regionů níže nebo platí 
povinné místní zákony, vztahují se na vás následující ustanovení:
a)	Austrálie. Na základě australského spotřebitelského práva máte zákonné záruky a záměrem 
žádného ustanovení této smlouvy není taková práva jakkoli ovlivňovat.
b)	Kanada. Pokud jste tento software pořídili v Kanadě, můžete zastavit příjem aktualizací vypnutím 
funkce automatických aktualizací, odpojením vašeho zařízení od internetu (v případě opětovného 
připojení k internetu však software obnoví zjišťování a instalaci aktualizací) nebo odinstalováním 
softwaru. Dokumentace k produktu, je-li k dispozici, může také uvádět pokyny pro vypnutí 
aktualizací pro vaše konkrétní zařízení nebo software.
c)	Německo a Rakousko.
(i)	Záruka. Software bude v podstatných rysech fungovat tak, jak je popsáno v materiálech 
společnosti Microsoft, které jsou spolu s ním dodávány. Společnost Microsoft však ve vztahu k 
tomuto softwaru neposkytuje žádné smluvní záruky.
(ii)	Omezení odpovědnosti. V případě záměrného jednání, hrubé nedbalosti, nároků na 
základě zákona o odpovědnosti za produkt a také v případě úmrtí nebo zranění nese společnost 
Microsoft odpovědnost podle zákonného práva.
Podle předchozího ujednání (ii) ponese společnost Microsoft odpovědnost za mírnou nedbalost jen 
v případě, že společnost Microsoft porušila důležité smluvní závazky, jejichž splnění usnadňuje řádné 
plnění této smlouvy a jejichž porušení by ohrozilo účel této smlouvy a soulad se smlouvou, ve který 
může mít smluvní strana trvale důvěru (takzvané „podstatné povinnosti“). V ostatních případech 
mírné nedbalosti nenese společnost Microsoft za mírnou nedbalost odpovědnost.
11.	ODMÍTNUTÍ ZÁRUK. SOFTWARE JE LICENCOVÁN „JAK STOJÍ A LEŽÍ“. RIZIKA SPOJENÁ 
S JEJÍM UŽÍVÁNÍM NESETE VY. SPOLEČNOST MICROSOFT NEPOSKYTUJE ŽÁDNÉ 
VÝSLOVNÉ ZÁRUKY, GARANCE ANI PODMÍNKY. V ROZSAHU POVOLENÉM VAŠIMI 
MÍSTNÍMI ZÁKONY SPOLEČNOST MICROSOFT VYLUČUJE ODVOZENÉ ZÁRUKY 
PRODEJNOSTI, VHODNOSTI PRO URČITÝ ÚČEL A NEPORUŠENÍ PRÁV. 
12.	OMEZENÍ A VYLOUČENÍ PROSTŘEDKŮ NÁPRAVY A ŠKODY. OD SPOLEČNOSTI 
MICROSOFT A JEJÍCH DODAVATELŮ MŮŽETE ZÍSKAT POUZE NÁHRADU ZA PŘÍMÉ ŠKODY 
DO MAXIMÁLNÍ VÝŠE 5,00 USD. NEZÍSKÁTE NÁHRADU ZA ŽÁDNÉ JINÉ ŠKODY VČETNĚ 
NÁSLEDNÝCH ŠKOD, UŠLÉHO ZISKU A ZVLÁŠTNÍCH, NEPŘÍMÝCH A NÁHODNÝCH ŠKOD.
Toto omezení se vztahuje na (a) cokoli související se softwarem, službami, obsahem (včetně kódu) na 
webových stránkách třetích stran nebo v aplikacích třetích stran a na (b) žaloby pro porušení 
smlouvy, porušení záruky, garance či podmínky, objektivní odpovědnosti, nedbalost či jiné 
občanskoprávní delikty v rozsahu povoleném rozhodným právem.
Vztahuje se rovněž na situace, kdy společnost Microsoft věděla nebo měla vědět o možnosti vzniku 
těchto škod. Výše uvedené omezení nebo vyloučení se na vás nemusí vztahovat v případě, že váš stát 
nebo země neumožňuje vyloučení nebo omezení náhodných, následných nebo jiných škod.

